---
icon: alias
date: 2024-09-28
category:
  - 诗词
tag:
  - 诗词
---

# 蝶恋花

<!-- more -->


### 蝶恋花-出塞

:::tip ✍️
纳兰性德
:::

::: center

今古河山无定据，画角声中，牧马频来去。

满目荒凉谁可语？西风吹老丹枫树。

从前幽怨应无数，铁马金戈，青冢黄昏路。

一往情深深几许？深山夕照深秋雨。

:::



### 蝶恋花-槛菊愁烟兰泣露


:::tip ✍️
晏殊
:::

::: center

槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。

昨夜西风凋碧树，独上高楼，望尽天涯路。欲寄彩笺兼尺素，山长水阔知何处。

:::


