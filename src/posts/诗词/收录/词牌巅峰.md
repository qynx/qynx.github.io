---
icon: alias
date: 2025-06-02
category:
  - 诗词
tag:
  - 诗词
---

# 词牌巅峰

<!-- more -->

## 1. 临江仙

### 1.1 滚滚长江东逝水

滚滚长江东逝水，浪花淘尽英雄，是非成败转头空。

青山依旧在，几度夕阳红。

白发渔樵江渚上，惯看秋月春风，一壶浊酒喜相逢。

古今多少事，都付笑谈中。

## 2. 相见欢

### 2.1 林花谢了春红 李煜

林花谢了春红，太匆匆，无奈朝来寒雨晚来风。

胭脂泪，相留醉，几时重？

自是人生长恨水长东。


### 2.2 金陵城上西楼

金陵城上西楼 倚清秋 万里夕阳垂地大江流

中原乱 簪缨散 几时收

试倩悲风垂泪过扬州


## 3. 虞美人

春花秋月何时了，往事知多少？

小楼昨夜又东风，故国不堪回首月明中。

雕栏玉砌应犹在，只是朱颜改。

问君能有几多愁？恰似一江春水向东流。


## 4. 蝶恋花

### 4.1 槛菊愁烟兰泣露 晏殊

槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。

昨夜西风凋碧树，独上高楼，望尽天涯路。欲寄彩笺兼尺素，山长水阔知何处。


## 5. 浣溪沙

### 5.1 一曲新词酒一杯 晏殊

一曲新词酒一杯，去年天气旧亭台，夕阳西下几时回。

无痕爱荷华落去，似曾相识燕归来，小园香径独徘徊。


## 6. 一剪梅

一片春愁待酒浇，江上舟摇，楼上帘招。

秋娘渡与泰娘桥，风又飘飘，雨又萧萧。

何日归家洗客袍？银字笙调，心字香烧。

流光容易把人抛，红了樱桃，绿了芭蕉。


## 7. 浪淘沙

###  7.1 把酒祝东风 欧阳修

把酒祝东风，且共从容，垂杨紫陌洛城东。总是当年携手处，游遍芳丛。

聚散苦匆匆，此恨无穷，今年花胜去年红。可惜明年花更好，知与谁同。