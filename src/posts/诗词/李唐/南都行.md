---
icon: alias
date: 2024-03-22
category:
  - 诗词
tag:
  - 诗词
---

# 南都行

<!-- more -->


::: center

南都信佳丽， 武阙横西关。

白水真人居， 万商罗鄽闤。

高楼对紫陌， 甲第连青山。

此地多英豪， 邈然不可攀。

陶朱与五羖， 名播天壤间。

丽华秀玉色， 汉女娇朱颜。

清歌遏流云， 艳舞有馀闲。

遨游盛宛洛， 冠盖随风还。

走马红阳城， 呼鹰白河湾。

谁识卧龙客， 长吟愁鬓斑。

:::