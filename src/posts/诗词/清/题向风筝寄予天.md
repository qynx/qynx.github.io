---
icon: alias
date: 2024-03-23
category:
  - 诗词
tag:
  - 诗词
  - 清
author: 李渔
---

# 题向风筝寄予天

<!-- more -->

::: center

谩道风流似谪仙，伤心徒赋四愁篇。

未经春色过眉际，但觉秋声到耳边。

好梦阿谁堪入梦，欲眠竟夕又忘眠。

人间无复埋忧地，题向风筝寄予天。

:::



::: center

何处金声掷自天，投阶作意醒幽眠。

纸鸢只合飞云外，彩线何缘断日边？

未必有心传雁字，可能无尾续貂篇。

愁多莫向穹窿诉，只为愁多谪却仙。

:::


::: center

飞去残诗不值钱，索来锦句太垂怜。

若非彩线风前落，哪得红丝月下牵。

:::