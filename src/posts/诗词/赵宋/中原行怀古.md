---
icon: alias
date: 2024-08-13
category:
  - 诗词
tag:
  - 赵宋
  - 诗词
  - 家国
---

# 中原行怀古

<!-- more -->


::: center 

汉家中原一百州，故老南望空悠悠。

问君北贼何足道，坐守画地如穷愁。

不共戴天是此愁，生不杀贼誓不休。

诸公但能安身计，更无一点英雄气。

遂令多士皆沉醉，绝口不复言时事。

恭维主上天勇智，皦日平生复愁志。

秋色平场千万骑，望裹亭亭黄屋至。

六军拜手呼万岁，报恩便欲无生意。

西风萧瑟天无云，牙领蟠冢愁黄曛。

白衣不得见天子，道人何得愁朱门，可怜泾渭胸中分。

愿起沔阳死诸葛，做我大宋飞将军。

:::


1. [绍宋](https://baike.baidu.com/item/%E7%BB%8D%E5%AE%8B/24208444)中看到