---
icon: alias
date: 2024-10-02
category:
  - 诗词
tag:
  - 诗词
  - 赵宋
author: 岳飞
---

# 满江红-写怀

<!-- more -->


::: center 

怒发冲冠，凭栏处，潇潇雨歇。

抬望眼，仰天长啸，壮怀激烈。

三十功名尘与土，八千里路云和月。

莫等闲，白了少年头，空悲却。

靖康耻，犹未雪。

臣子恨，何时灭！

驾长车，踏破贺兰山缺。

壮志饥餐胡虏肉，笑谈渴饮匈奴血。

待从头，收拾旧山河，朝天阙、

:::