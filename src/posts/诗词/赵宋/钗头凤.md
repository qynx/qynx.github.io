---
icon: alias
date: 2023-10-19
category:
  - 词人
tag:
  - 赵宋
---

# 钗头凤-红酥手/世情薄

<!-- more -->


::: center 

红酥手，黄藤酒，满城春色宫墙柳。东风恶，欢情薄，一怀愁绪，几年离索，错错错。


春如旧，人空瘦，泪痕红浥鲛绡透。桃花落，闲池阁，山盟虽在，锦书难托，莫莫莫。

:::

::: center

世情薄，人情恶，雨送黄昏花易落。晓风干，泪痕残。欲笺心事，独倚斜阑，难难难。

人成各，今非昨，病魂常似秋千索。角声寒，夜阑珊，怕人寻问，咽泪装欢，瞒瞒瞒。

:::