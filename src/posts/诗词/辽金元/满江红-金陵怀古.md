---
icon: alias
date: 2025-03-20
category:
  - 诗词
tag:
  - 元
  - 诗词
author: 萨都剌
---

# 满江红-金陵怀古

<!-- more -->




::: center 

六代豪华，春去也、更无消息。

空怅望，山川形胜，已非畴昔。

王谢堂前双燕子，乌衣巷口曾相识。

听夜深、寂寞打孤城，春潮急。

思往事，愁如织。怀故国，空陈迹。

但荒烟衰草， 乱鸦斜日。

玉树歌残秋露冷，胭脂井坏寒螿泣。

到如今，只有蒋山青、秦淮碧。

:::